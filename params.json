{"name":"Teslaqb","tagline":"Teslaqb","body":"Hleðslustöðvar fyrir rafmagnsbíla\r\nVið bjóðum tvær gerðir hleðslustöðva fyrir rafmagnsbíla. Önnur er í álkassa og er ætluð til uppsetningar innan dyra, t.d. í bílskúr. Hin stöðin er fjölnota, færanleg, 100% vatnsheld og steypt í silikon. Verð á stöðvunum er núna 45.000 kr. án rafmagnskapla Verð á rafmagnsköplum fer eftir straum sem þeir þurfa að þola. Algengast er að verð á rafmagnsköplum sé 15-20 þúsund krónur. Heildarverð er því 60-65 þúsund krónur.\r\n\r\nSem stendur flytjum við rafmagnskapla inn frá Bandaríkjunum og á þá eru lögð opinber gjöld sem við vinnum nú að því að fá afnumin, því yfirvöld hafa stutt innflutning og notkun rafmagnsbíla með afnámi ýmissa opinberra gjalda. Sumir kjósa að flytja kaplana inn sjálfir og í þeim tilvikum gefum við upplýsingar um þá gerð sem hentar best.\r\n\r\nUm okkur\r\nRagnar Þór Valdimarsson er hugbúnaðarsérfræðingur sem starfar hjá Decode. David Sandahl starfar sem iðnhönnuður og verkfræðingur hjá Össuri. Báðir eiga Nissan Leaf rafmagnsbíla, keyptu þá án hleðslustöðva og nota þess í stað eigin stöðvar.\r\n\r\nSegja má að tilviljun valdi því að þessar stöðvar eru komnar í framleiðslu og sölu, því upphaflega var hugmyndin sú að smíða eingöngu fyrir eigin bíla hagnýtari, minni og fallegri stöðvar en þær sem til eru á markaði. Hinsvegar er mikill áhugi á þessum stöðvum, bæði innan lands sem utan, svo við ákváðum að svara eftirspurn og hefja framleiðslu á þeim.\r\n\r\nUm hleðslustöðvarnar\r\nHægt er að nota stöðvarnar fyrir alla rafmagnsbíla og stilla straum frá 8 amperum (A) upp í 80, sem gerir mögulegt að nota þær hvar sem er og stilla þær í samræmi við þann straum sem í boði er á hverjum stað.\r\n\r\nÞví hærri sem amper-talan er þeim mun skemmri tíma tekur að hlaða rafmagnsbílinn. Í sumum húsum er unnt að fá 32 amper, en ef notað er venjulegt þvottavélatengi er stöðin stillt á 20 amper. Á tjaldstæðum er til dæmis oft boðið upp á 16-20 amper og er stöðin þá stillt í samræmi við það. Ef notuð er venjuleg innstunga á heimili er hægt að stilla stöðina á þau 10 amper sem innstungan þolir.\r\n\r\nStöðvarnar hafa innbyggðan legalið og hefur mikil vinna verið lögð í að uppfylla viðurkennda staðla til að koma í veg fyrir bilun eða skemmdir til dæmis í íslenskri vetrarveðráttu. Einnig hefur mikil vinna verið lögð í hönnun og notagildi, þannig að stöðvarnar eru nettar og fyrirferðalitlar.\r\n\r\nMunur á stöðvunum\r\nInnbyggt er búnaður í báðum stöðvunum sem gefur möguleika er að stýra þeim í gegnum App í öllum gerðum snjallsíma.  Þróun á appinu er ekki lokið en til er beta útgáfa fyrir þá sem hafa áhuga á að prófa.\r\n\r\nBáðar stöðvarnar leiða riðstraum (AC) og notast við hleðslubúnað sem er innbyggður í bílunum.  Það fer eftir helsðslustöð bifreiðarinnar hversu hratt stöðin getur hlaðið\r\n\r\nStöðvarnar eru ólíkar í útliti og einnig er nokkur munur á notagildi þeirra.\r\n\r\nÁlstöðin er ekki færanleg og er eingöngu ætluð til uppsetningar innan dyra. Á henni er skjár sem sýnir t.d. framgang hleðslu, rafmagnsnotkun og fleira.\r\n\r\nSilikon-stöðina er hægt að taka með sér hvert sem er og nota alls staðar þar sem hægt er að komast í rafmagn. Þar sem hún er fullkomlega vatnsheld er hægt að setja hana upp utan dyra eða innan eftir því sem hentar hverjum og einum.\r\n\r\n.\r\n","google":"","note":"Don't delete this file! It's used internally to help with page regeneration."}